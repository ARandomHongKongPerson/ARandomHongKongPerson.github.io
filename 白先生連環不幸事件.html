<html>

<head>
    <link rel="stylesheet" href="style.css">
    <script type="text/javascript" src="/database/back.js"></script>
</head>

<body>
    <h1>白先生連環不幸事件？</h1>
    <h3>時間：7/18/2021 11:47</h3>
    <h3>文：Crack</h3><br>
    <h5>相關類別：
        <a href="search.html?s=足球">足球</a>，
        <a href="search.html?s=大叔的愛">大叔的愛</a>，
        <a href="search.html?s=Crack專欄">Crack專欄</a>
    </h5><br>
    <p>《大叔的愛》大結局全城熱話，「田田」Edan喺成套劇入面由「瘦田冇人耕，耕開有人爭」，KK、阿牧同梓芊爭住愛，或者連佢自己都估唔到咁搶手，呢位「白先生」賓韋治Ben White何嘗唔係。</p><br>
    <p>今個夏天前，可能好多人聽都未聽過賓韋治個名，但英格蘭領隊修夫基就搵佢填阿歷山大阿奴退隊空缺，而唔係大家期待嘅連加特。白禮頓之後即刻將佢身價抬到5,000萬鎊，似乎預咗有球會出手，結果係呢位後衛成屆賽事都坐冷板，修夫基或者只係貪佢冇名氣夠聽話，唔出佢都唔會多多聲氣，又或者都想賓韋治嚟坐下攞經驗。</p><br>
    <p>不過，白禮頓5,000萬鎊嘅標價其實冇算錯，阿仙奴真係出呢個價搶人，盛傳賓韋治一放完大假，就可以去倫敦體測簽約。只係被抬到咁高，對23歲嘅佢未必好，尤其英格蘭以往水貨後衛唔少，當年去皇家馬德里長傷嘅活基治就係最好例子，而兵工廠自身防線都唔掂，搵個考牌中嘅人嚟擔正，受壓下恐怕對佢發展仲差。</p><br>
    <p>Edan有首《E先生連環不幸事件》，係講人都會面對好多不幸情況，但就係啲不幸或唔開心，先會令到你成長，做好自己最緊要。我暫時唔知「白先生」係幸定不幸，但可能呢個幾月發生嘅一切事，都要等佢自己慢慢消化完。</p>
    <img src="/images/71820211147-001.jpg" alt="附件一" style="float:top;border:5px solid black;display:block;">
    <cite>附件一：viutv劇集大叔的愛第一集其中一幕</cite><br>
    <img src="/images/71820211147-002.jpg" alt="附件二" style="float:top;border:5px solid black;display:block;">
    <cite>附件二：「白先生」賓韋治Ben White</cite><br>
    <button id="back" type="button" onclick="clicked()">回到首頁</button>


</body>

</html>
